Johtaminen perinteisissä ja ketterissä ohjelmistoprojekteissa, Eero-Veikko Laine  

Perinteiset ja ketterät ohjelmistoprojektit ovat johtamisen kannalta hyvin erilaisia. 
Perinteisissä projekteissa on erillinen projektipäällikkö, joka on hyvin kriittisessä roolissa.
Hän ohjaa kehittäjiä ja toimii rajapintana asiakkaiden, ylempien esimiesten ja kehittäjien välillä.
Suunnittelu tapahtuu ennen toteutusta ja se dokumentoidaan tarkasti, prosessi on hyvin muodollinen.  
Ketterissä menetelmissä taas painotetaan itseohjautuvaa tiimiä. Päällikön rooli on neuvoa muita ja helpottaa heidän työtä jos mahdollista. 
Päätökset tehdään tiiminä, joten johtamisvastuu jakautuu tasaisesti kaikille
Myöskin asiakas halutaan mukaan prosessiin, eli kommunikaatio on tärkeässä roolissa. 
Dokumentointi ei ole niin tärkeässä asemassa kuin perinteisessä kehityksessä, ja suunnittelua tapahtuu jatkuvasti koko projektin aikana.
